<link rel="stylesheet" href="../../style/style.css">
<?php
include_once("../../sample/navigation_modules.html");
include_once("../module_1.php");
?>
<article class="modules-content">
<h2>Studium przypadku</h2>
<p>Magdalena jest nauczycielką języka polskiego i wychowawczynią klasy 8a. Zdaje sobie
sprawę z trudności uczniów związanych z brakiem znajomości lektur, niewystarczającą
umiejętnością pisania prac oraz słabym poziomem opanowania zasad interpunkcji. Chce ich
wesprzeć, dać szansę jak najlepszego napisania egzaminu. W związku z tym, zamiast
realizować lekcje wychowawcze, prowadzi lekcje języka polskiego. Zamiast usprawiedliwiać
nieobecności oraz rozmawiać o tym, jak zachowują się uczniowie i co mogliby poprawić,
Magda skupia się na tym, z czego uczniowie zostaną rozliczeni - języku polskim. Pamięta
o uczniach z trudnościami emocjonalnymi, społecznymi - prosi psychologa szkolnego, żeby
się nimi zajął.</p>

<p>
Agnieszka jest nauczycielką matematyki i wychowawczynią klasy 8b. Zdaje sobie sprawę,
w jak trudnym momencie edukacji są jej uczniowie. Przed nimi egzamin, wybór szkoły
ponadpodstawowej, a od września konieczność zintegrowania się z nową klasą - a przecież
wszystko to wiąże się ze stresem, konfliktami z rodzicami, wahaniami nastroju. Agnieszka
postanowiła zapisać się na kurs rozwijający kompetencje miękkie wychowawców. Ma
nadzieję, że dzięki temu będzie w stanie lepiej dbać o komfort emocjonalny uczniów,
wzmacniać ich umiejętności społeczne oraz towarzyszyć im w trudnym rozwojowo
momencie. W ramach godzin wychowawczych realizuje specjalny program dla uczniów klas 8
przygotowany przez znaną fundację.
</p>
<p>
Zaniepokojona mama uczennicy z klasy 8b przychodzi do dyrektora szkoły. Chce się
dowiedzieć, dlaczego pani Agnieszka nie może, podobnie jak polonistka w równoległej klasie,
poświęcić lekcji wychowawczych na dodatkową lekcję matematyki. Jej zdaniem geometria
leży, a dodatkowo część uczniów nie potrafi wykonywać obliczeń na ułamkach.
</p>
<div class = "back_next">
            <a href="1_1.php" class="back-button"> wróć</a>
            <a href="1_3.php" class="start-button">przejdź dalej</a>
            </div>
</section></article>
</section>
</section>
<?php
include_once("../../sample/footer.html")
?>